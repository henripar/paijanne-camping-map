# Haapasaari

Haapasaari sijaitsee eteläisellä Päijänteellä, Päijänteen kansallispuistossa (P:61.32,0 I:25.49,9′), Kelventeen kaakkoispuolella. Saaressa sijaitsee viimeinen Etelä-Päijänteellä säilynyt kalastajatila. Lahden venekerho on vuokrannut pihapiirin pitkäaikaisella sopimuksella Metsähallitukselta.

Pihapiirissä on 1800-luvun lopulta oleva päärakennus, aitta, sauna sekä ulkorakennus. Rakennukset ovat museoviraston suojelemia.

Kesällä 2007 kalastajatilasta valmistui rakennetun kulttuuriympäristön selvitys. Samana kesänä WWF:n talkoolaiset siistivät tilan ympäristöä. Vapaaehtoiset raivasivat metsittyneitä laitumia ja pistivat alueelta sinne kuulumattomia moderneja puutarhakasveja.

Kesäisin pihapiiriä pitävät siistinä lampaat. Pihapiiristä on aidattu sen verran että lampaat eivät ole päässeet sotkemaan rantaa eikä nuotiopaikkoja.

Pihapiirissä on trampoliini, keinu, frisbeegolfrata ja erilaisia leikkejä lapsille. Rannasta löytyy oma paikka kalojen perkaukseen sekä myös soutuvene ja kanootteja.

Haapasaari sijoittuu Hinttolan osakaskunnan vesialueelle. Kalastuslupia voi tiedustella osakaskunnalta.

Kesäviikonloppuisin laituri alkaa täyttymään jo hyvissä ajoin. Parhaimpina viikonloppuina laiturissa on ollut kolmisenkymmentä venekuntaa.

[Youtube video](https://www.youtube.com/watch?v=6sj49APygaI&t=17s)

## Palvelut

- Sauna
- Wc
- Grillikatos
- Nuotiopaikka
- Kalan perkauspöytä
- Lampaita
- Luontopolku
- Frisbeegolf
- Uimaranta
