# Kumina

JVS:n saaritukikohta Kumina sijaitsee Päijänteen Vanhanselän pohjoispäässä Kuminan saaren ja Niittusaaren välisen salmen etelärannalla.

Laiturialueelle johtavat syvät ja turvalliset reitit pohjoisesta Niittusaaren ja Malkosaaren välistä, lännestä Mustasaaren eteläpuolelta sekä etelästä Kuminan ja Ahosaaren välisen Syväsalmen kautta.

Laiturit on varustettu peräpoijuilla. Alueella on keitto- ja grillikatokset, majoitusaitta sekä sauna. Lähellä saunaa Syväsalmen puolella on luoteismyrskyllä käytettäväksi tarkoitettu suojasatama.

Tukikohta on tarkoitettu kaikille seuran jäsenille, seuran lipun alla purjehtiville katsastetuille veneille ja heidän vierailleen. Myös muiden veneseurojen lipun alla purjehtiville venekunnille osoitetaan vieraanvaraisuutta! Tukikohtaa ei ole tarkoitettu pitkäaikaiseen majoittumiseen.

[Youtube video](https://www.youtube.com/watch?v=0rFx8dq85dc)

## Palvelut

- Sauna
- Grillikatos
- Keittokatos
- Majoitusaitta
- Peräpoijuja
- Suojasatama
