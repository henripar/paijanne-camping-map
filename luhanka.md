# Luhanka

Päijänne tarjoaa vesireitin Luhankaan ja veneellä pääseekin saapumaan ihan kirkonkylän ytimeen.

Kivenheiton päässä satamasta löytyvät kirkonkylän palvelut, kuten kauppa sekä ruokailu- ja majoitusmahdollisuudet. Tankkauspiste löytyy niin veneilijöille kuin autoilijoillekin.

Lisäksi satamassa on matonpesupaikka ja sähköauton latauspiste. Grillikotaa voi käyttää 200 metrin päässä.

Kirkonkylän palvelut ympäröivät Luhangan toria, jonka alueella järjestetään kesällä monenlaisia tapahtumia ja myyjäisiä.
