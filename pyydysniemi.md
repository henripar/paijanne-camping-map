# Pyydysniemi

Pyydysniemen taukopaikalla on Päijätsalon infotaulu, tulentekopaikka retkeilijöille ja laituri veneilijöille.

Pyydysniemen taukopaikalla voit pitää evästaukoa ja ihailla Päijänteen maisemia. Pyydysniemessä on myös laituri, johon voi rantautua pienveneellä. Taukopaikan yhteydessä on hyvä uintimahdollisuus.

Tulentekopaikalla on valmiit polttopuut ja taukopaikan yhteydessä on lisäksi kuivakäymälä. Mukaan kannattaa varata WC-paperia ja tulentekoa varten ainakin puukko ja tulitikut. Jätehuoltoa ei ole, joten viethän roskat mennessäsi.

### Saapuminen

Pyydysniemen tulipaikan yhteydessä on laituri pienveneille. Hieman isommat veneet voivat rantautua laituriin, joka sijaitsee noin 100 metriä Pyydysniemen tulipaikasta pohjoiseen.

## Päijätsalon retkeilyalue

Pyydysniemen taukopaikka sijaitsee Päijätsalon retkeilyalueella.

Päijätsalo on kiehtova luontoretkeilykohde. Se on tällä hetkellä yksi suosituimpia luontoretkeilykohteita Päijät-Hämeessä. Retkeilyreitin varrella on hyvät palvelut, joiden ylläpidosta vastaa Metsähallitus. Alue kuuluu osittain Päijänteen kansallispuistoon.

Yksi Päijätsalon erikoisuuksista on retkeilyalueen keskiosassa sijaitseva vanha näköalatorni.

### Linkkejä

[Päijätsalon retkeilyalue](https://www.sysma.fi/paijatsalon-retkeilyalue)

[Visit Päijänne - Päijätsalo](https://visitpaijanne.fi/aktiviteetit/retkeilyreitit/paijatsalo-41-km/)

## Palvelut

- Päijätsalon retkeilyreitit
- Päijätsalon näköalatorni
- Kuivakäymälä
- Tulentekopaikka
