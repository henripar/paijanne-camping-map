# Korpilahden Satama

Kesäkuussa 2010 avattiin Korpilahden satamassa uusi palvelu- ja ravintolarakennus. Kahvila-ravintolassa on n. 250 paikkaa. Asiakkaalla on mahdollisuus valita kahvilapalvelut, ruokaa puffee-pöydästä tai vaikkapa nauttia lasillinen viiniä pubissa. Voit ostaa myös alle 5,5 % juomia mukaan vähittäiskaupan myyntiaikojen mukaisesti.

Ravintolan sesonki on kesällä kun Päijänne on kauneimmillaan ja laituri täynnä veneitä ja jäätelökioskilla jono. Korpilahden satama ja Päijänne on kuitenkin aina kaunis, silloinkin kun järvi on jäässä tai veden päällä leijuu mystinen sumu. Auringon laskut ja nousut saavat sielun laulamaan. Maisemaa voi ihastella suurelta terassilta tai ravintolan suurista ikkunoista. Korpilahden sataman ensimmäiset laiturit on rakennettu jo 1700 luvulla.

[Satamakapteeni](https://www.satamakapteeni.fi/)

[PDF Esite](https://www.jyvaskyla.fi/sites/default/files/atoms/files/korpilahden_sataman_palvelut_kartta.pdf)

## Palvelut

- Huoltolaiturissa polttoaineen ja juomaveden tankkaus sekä septin ja pilssin tyhjennys
- Aallonvaimenninlaiturissa runsaasti kylkikiinnitys- sekä aisapaikkoja
- Kaasu- ja venetarvikemyynti
- Sähköt veneisiin
- Veneilijöiden palvelutiloissa wc:t, suihkut, sauna, pyykkitupa ja keittiö
- Talous- ja ongelmajätehuolto
- Ravintolassa buffet-ruokailu, pizzat, A-oikeudet ja kahvilapalvelut
- WLAN
- Naisten sauna päivittäin klo 18-20
- Miesten sauna päivittäin klo 20-22
